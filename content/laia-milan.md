Soc graduada en Filosofia (2023) per la Universitat de Barcelona i amb un màster de Gestió Cultural per la UOC (2025). Entenc la cultura com una eina transformadora fonamental, i m’apassiona aportar el meu granet de sorra per fer créixer projectes amb sentit. Des del 2019, formo part de l’equip organitzador del Festival Pròleg, un festival gratuït i autogestionat que busca oferir una programació cultural alternativa i diversa al poble de Cambrils. A més, activament vinculada al món del lleure i l’educació, tinc el títol de directora de lleure i el màster de professorat per la UNIR (2024). Actualment, a Adhoc Cultura, m’encarrego de la gestió d’Apropa Cultura, projecte que neix amb l’objectiu apropar la cultura a tots aquells col·lectius que tenen més dificultats per accedir-hi i, a banda, dono suport a altres projectes realitzats dins l’empresa. Com a curiositat, faig dansa des que tenia tres anys i segueixo ballant encara avui en dia.