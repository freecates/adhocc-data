El PAD (Patrimoni Art Digital) és un projecte que neix de la voluntat de fer que els i les joves s’apropiín dels espais culturals i se’ls facin seus. Amb aquesta premissa, el PAD esdevé un conjunt de jornades de creació d’art digital que reuneix joves artistes catalans i catalanes emergents que creen una obra artística en llenguatge digital inspirant-se en les col·leccions dels espais museístics i patrimonials de Catalunya. 

La finalitat és difondre i crear una experiència cultural que estimuli la curiositat, l’esperit crític i l’aprenentatge mutu (dels i les joves artistes, però també de les institucions culturals) per donar a conèixer l’art digital i les col·leccions dels museus i dels espais culturals. És d’aquesta manera, doncs, com els i les joves s’apropien d’aquests espais, els fan seus i els actualitzen. El PAD obre les portes dels museus, trenca les mirades tradicionals i deixa entrar nous corrents! 

Actualment, el PAD porta un total de dues edicions (2022 i 2023) amb la posada en marxa de cinc jornades en quatre espais culturals diferents: PAD_FIDA a la Fundació Iluro (2022 i 2023), PAD_3DT al Museu de Terrassa (2023), PAD_ESPIGA’T al Museu de la Vida Rural (2023) i PAD_BÈSTIES al Museu d’Art de Vic (2023). 
