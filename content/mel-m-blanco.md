Soc graduada en Història de l’Art amb menció en Gestió del Patrimoni Artístic i Cultural per la Universitat Autònoma de Barcelona (2017). A més, la meva inquietud per la cura i el benestar de les persones em va portar a formar-me també com a tècnica auxiliar d’infermeria. En els darrers anys, m’he dedicat al món de la mediació cultural i l’educació, convençuda que l’art i la cultura són eines poderoses de transformació social. Actualment, a Adhoc Cultura, treballo en diversos projectes, centrant-me en la mediació i el disseny de programes que busquen apropar l’art i la cultura a col·lectius diversos, promovent la inclusió i la participació activa. Com a curiositat, m’agrada viatjar i descobrir noves cultures, una passió que nodreix constantment la meva creativitat i perspectiva cultural.