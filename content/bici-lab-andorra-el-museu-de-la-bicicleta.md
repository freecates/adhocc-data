Juntament amb un dels nostres col·laboradors, Playmedia, un grup empresarial especialitzat en el disseny i la producció d’espais museogràfics, vam desenvolupar el projecte museològic i la producció del Museu de la Bicicleta, situat al Bici Lab Andorra, un centre que té per missió explorar les potencialitats de la bicicleta des de diferents vessants (esportiu, econòmic, de mobilitat i de salut). 

D’acord amb la nostra trajectòria professional, especialitzada en museus i espais patrimonials, vam idear a escala museològica el que havia de ser un espai de referència per a la cultura ciclista. Partíem de la col·lecció Riberaygua, una col·lecció familiar amb més de mig segle que ha agrupat centenars de bicicletes, components, cartelleria, etc. 

A partir d’aquesta col·lecció vam dotar el Museu de la Bicicleta d’un discurs encarat a anar més enllà, un discurs que explora el passat per parlar de present, però també, i sobretot, de futur. 

El Bici Lab d’Andorra la Vella rep la nominació al millor museu europeu de l’edició 2024, un reconeixement que atorga l’European Museum Forum. 
