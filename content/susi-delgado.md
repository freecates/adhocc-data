Soc graduada en Sociologia per la Universitat Autònoma de Barcelona i tinc el Màster en Gestió Cultural, així com un Postgrau en Producció i Gestió d’Espectacles i Festivals per la Universitat de Barcelona. Actualment, estic acabant el Màster en Humanitats: Art, Literatura i Cultura Contemporànies.

Em dedico a la comunicació d’Adhoc Cultura i a la mediació del programa Apropa Cultura a la ciutat de Barcelona, que proporciona accés a activitats teatrals, musicals i museístiques a entitats socials que treballen amb persones en situació de vulnerabilitat.

M’interessen els temes relacionats amb la cultura i la societat perquè, en el context de desconcert i inestabilitat social en què vivim, considero que la cultura és una taula de salvació. Aquesta facilita el desenvolupament intel·lectual, espiritual i estètic dels individus, a més de ser un mecanisme democratitzador essencial per al desenvolupament col·lectiu i una solució als mals socials.
