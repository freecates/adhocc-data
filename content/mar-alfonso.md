Soc graduada en Medicina per la Universitat Autònoma de Barcelona (2021) i postgraduada en Gestió Cultural per la Universitat de Barcelona (2023). Crec en la sinergia cultura–salut, ja que entenc la cultura com una eina de transformació social capaç de potenciar el benestar de les persones. És per aquest motiu que penso que hauria de ser accessible i inclusiva. Tinc la sort de dedicar-me a fer-ho possible. A Adhoc Cultura, coordino projectes d’arts en salut. Són projectes que utilitzen el poder de les arts per millorar la salut i el benestar de les persones en diversos contextos institucionals i comunitaris. A més, m’encarrego de la mediació i gestió del programa d’Apropa Cultura a la província de Barcelona, una xarxa d’equipaments culturals que facilita l’accés a la cultura a les persones en situació de vulnerabilitat. Com a curiositat, des de ben petita que m’encanta el teatre. Per saber-ne més de mi, consulta el meu LinkedIn. 