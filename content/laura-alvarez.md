Gestora Cultural graduada en Arqueologia i Màster en Gestió del Patrimoni Cultural i Museologia per la Universitat de Barcelona. Durant els darrers cinc anys, a Adhoc Cultura he desenvolupat múltiples projectes en l’àmbit de la innovació cultural i educativa per a institucions culturals catalanes, coordinant i col·laborant en la redacció de plans estratègics, en iniciatives de viratge digital, en el disseny i la facilitació d’experiències educatives innovadores (presencials i virtuals), i en l’organització i facilitació de jornades participatives i educatives, entre altres projectes. 

Em defineixen la curiositat, la versatilitat i el compromís per crear projectes que tinguin un impacte positiu en les persones. Per això segueixo formant-me de manera continuada en àmbits com la integració social, la cultura i la salut, com també la gestió d’equips i la implementació de projectes amb metodologies Agile, aspectes que considero essencials per poder crear projectes de valor que es puguin materialitzar. 

Quatre aspectes que considero essencials en qualsevol projecte són la cooperació, la participació activa, el feminisme i la sostenibilitat. Una cosa que em fa molt feliç és fer slow travel. Marxar a prop o lluny, amb motxilla, ganes d’aprendre, responsabilitat i gens de pressa!