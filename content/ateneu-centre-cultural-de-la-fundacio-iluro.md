L’any 2021, de la mà de la Fundació Iluro, vam portar a terme el replantejament de les funcions i els usos d’un dels seus espais emblemàtics situat al centre de la ciutat de Mataró: l’Ateneu Centre Cultural. Si bé històricament havia estat una sala d’exposicions, es va reformular l’espai per tal de contribuir a fer de la Fundació Iluro un agent actiu en la vida cultural i social de Mataró. És en aquesta línia que vam elaborar una proposta innovadora, compromesa i singular a través d’un procés participatiu i de cocreació amb l’equip directiu, l’equip tècnic i els usuaris i usuàries de l’ateneu. 

L’espai, dividit en quatre plantes, ara respon a diferents funcions i usos: espai expositiu, espai escènic, espai per al voluntariat, espai d’arxiu, etc.

El cas de la Fundació Iluro ha estat especial, ja que no només hem fet un document estratègic per repensar-ne els usos, sinó que els hem acompanyat en la implementació durant un procés de gairebé tres anys.
