Soc graduada en Humanitats amb Menció en Estudis Moderns i Contemporanis per la Universitat Pompeu Fabra i actualment estic acabant de cursar el Màster en Gestió Cultural a la Universitat Oberta de Catalunya. He estat sempre molt implicada en les associacions i entitats del meu entorn perquè estic convençuda del poder transformador de la cultura en el conjunt de la societat. Professionalment, he treballat sobretot en projectes educatius que a través de la cultura i el voluntariat lluiten contra el fracàs escolar i la marginació social. Ara, dins l'equip d'Adhoc Cultura, soc tècnica de projectes i mediadora a Apropa Cultura. No només intento contribuir a engrandir i fer valdre la cultura del país des de la gestió cultural sinó que a vegades també ho faig des de dalt d'un escenari. El punt més àlgid de la meva carrera com a actriu va ser la primera (i l'última -de moment, espero-) noia en fer de Lluquet als Pastorets del meu poble Santa Coloma de Queralt (i potser fins i tot de Catalunya).